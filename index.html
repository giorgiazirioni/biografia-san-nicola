<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>San Nicola bio</title>
</head>
<body>
    <h1><strong>San Nicola</strong></h1>
    <h2><u>Biografia</u></h2>
    <p>Nacque a <strong>Pàtara</strong>, una città greca della Licia. Non si hanno dati sulla sua infanzia. Quelli che si leggono spesso nelle sue vite, come il nome dei genitori <strong>Epifanio e Nonna</strong>, oppure il suo tenersi in piedi in preghiera da neonato, si riferiscono alla vita di un monaco Nicola vissuto tra il <strong>500 e il 564</strong> nella stessa regione e che fu vescovo di Pinara.

        In seguito lasciò la sua città natale e si trasferì a <strong>Myra</strong> (oggi Demre), una città situata in Licia, una provincia dell'Impero Romano, che si trova nell'attuale Turchia; lì venne ordinato sacerdote. Alla morte del vescovo metropolita di Myra, venne <i><u>acclamato dal popolo come nuovo vescovo.</u></i> Imprigionato ed esiliato nel 305 durante la persecuzione di Diocleziano, fu poi liberato da Costantino nel 313 e riprese l'attività apostolica.
        
        Non è certo che sia stato uno dei 318 partecipanti al Concilio di Nicea del 325: secondo la tradizione, comunque, durante il concilio avrebbe <i><u>condannato duramente l'Arianesimo</u></i>, difendendo l'ortodossia, e in un momento d'impeto avrebbe preso a schiaffi Ario. Gli scritti di Andrea di Creta e di Giovanni Damasceno confermerebbero la sua fede radicata nei principi dell'ortodossia cattolica. Ottenne dei rifornimenti durante una carestia a Myra e la riduzione delle imposte dall'Imperatore.
        
        <strong><u>Morì a Myra il 6 dicembre del 343</u></strong>.
        
        Dopo la morte di San Nicola, le reliquie rimasero fino al 1087 nella cattedrale di Myra. Quando Myra venne conquistata dai musulmani, le città di Venezia e Bari entrarono in competizione per impossessarsi delle reliquie del santo e portarle in Occidente. Sessantadue marinai di Bari organizzarono una spedizione marittima, riuscirono a sottrarre le ossa di San Nicola, arrivando con queste nella loro città il 9 maggio 1087. Qui furono affidate temporaneamente a un monastero benedettino e successivamente trasferite nella cripta di una nuova chiesa dedicata al santo, <i><u>la basilica di San Nicola</u></i>, che in quel momento (1º ottobre 1089) non era ancora ultimata; fu papa Urbano II in persona a presiedere la solenne cerimonia. Da quel momento san Nicola fu conosciuto anche come Nicola di Bari.
        
        In realtà, i marinai baresi avevano tralasciato, volutamente o per errore, le ossa più piccole, che furono prese in una successiva spedizione da marinai veneziani e sono oggi custodite nella chiesa di san Nicolò al Lido.</p>
</body>
<img src="static/images/san-nicola.jpg">

</html>